{"text":"Jeg har flere ganger hørt at om man skal ha en ordentlig pølse i vaffel, så må man dra til Go'Bua. Selv er jeg ingen mossing, men dette fenomenet har tatt meg. Det smaker jo skikkelig godt! Og om noen skulle lure, så er det ketchup og ikke syltetøy som gjelder.  Da jeg hentet søsteren min på fergeleiet, som også er glad i \"pøffel\", så måtte vi ta en etterlengtet tur innom bua. Det var mange som satt utenfor og flere som sto i kø, så vi skjønte fort at vi hadde kommet rett sted. Dessverre hadde de kun én vaffel igjen, og hadde ikke planer om å lage flere. Selve vaffelen var av de tykkeste jeg har spist, så mengden røre i den hadde nok holdt til to. Det at den var så tykk, gjorde at smaken av pølsen forsvant. Det ble søtt, kjedelig og litt mye. Selv liker jeg best når vaffelen er blitt litt crispy, men denne var helt myk og ikke nystekt.  Selve måltidet var nok kun to stjerner verdig, men hele \"greia\" rundt Go'Bua gjør at jeg runder litt opp. Jeg liker at en så liten kiosk er så kjent og kjær!  Det føles feil å skrive noe negativt om noe som så mange tydelig elsker, men for meg var Go'Bua ingen høydare. Jeg elsker fremdeles pølse i vaffel, men Hobøl Auto gjør det bedre."}
{"text":"Go bua for alle pengene! Her har vel de fleste mossingene tatt seg en pit stop og nytet to slappe i stappe eller en god soft-is ;-) Go bua ligger godt sentralt på øråsen og oser kiosk! High five for den beste kiosken i Moss som ingen kan erstatte i mine øyne og dette med tanke på minner og gode stunder fra barndommen ;-)"}
{"text":"Det finnes ikke noe annet sted i Moss som  det inntas flere pølser enn her. Den lille bua på melløs har i en årrekke servert rykende varme pølser med den riktige knekken. Før hadde de pølser fra Moss egne pølsemaker Skovdahl og den dag idag feller jeg en tåre når jeg tenker på dem. Du kan få både grill og wienerpølse.Moss er jo viden kjent for pølse i vaffel eller \"pøffel\" og det finnes vel strengt talt ikke et bedre sted enn her for og prøve denne spesialiteten. Er du ikke like eventyrlysten kan du få tilbehør som potetstappe,lompe og brød. De serverer også winertoast. Det er nesten obligatorisk og innta middagen i bilen på parkeringsplassen med en kald glasscola før man kjører videre. Prismessig er det et billig måltid. Mange kommer også hit for og kjøpe softis eller Mr.Freeze på sommeren. Den lille bua er også rimelig på andre typiske kioskvarer og betjeningen er veldig hyggelig."}
